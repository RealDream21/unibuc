\chapter{Introducere}

\section{Context și motivație}
EEG-ul, sau Electroencefalograma, reprezintă o modalitate sigură și non-invazivă de a măsura activatea electromagnetică a creierului. Această măsurare este realizată printr-o cască ce conține mai mulți electrozi. Fiecare electrod în parte măsoara activiatea creierului in Volți. Aceste metode au aplicații intr-o multitudine de domenii. Cele mai folosite cazuri în literatura de specialitate sunt: detectarea fazelor somnului, a simptomelor epilepsiei, a sindromului Alzheimer, a diferitelor emoții puternice, precum tristețe, frică, fericire și, în domeniul de Brain-Computer interface, care se concentrează pe decodarea semnalelor creierului asociate cu mișcarea membrelor.
De-a lungul anilor, cercetătorii au obținut rezultate din ce in ce mai bune în domeniul clasificării emoțiilor induse de un stimul vizual. Dacă în anul 2016 cele mai bune modele se bazau pe SVM-uri și ajungeau la o acuratețe de 73\% \cite{ATKINSON201635}, pentru clasificări între două clase și 62\% pentru clasificări între trei clase, în anul 2020, modele precum TSception, ce se bazează pe rețele neuronale ating acurateți de peste 86\%\cite{TSception}. 

Totuși, în majoritatea cazurilor, stimulii induși sunt cauzați fie de evenimente de lungă durată: video-uri, ore intregi de somn, fie de evenimente binare, având clase target/non-target în cazul, de exemplu, al visual speller-elor \cite{visual_speller}. Mi-am propus să stabilesc dacă stimulii de scurtă durată au același potențial de a evoca răspunsuri capabile de a fi interpretate algoritmic precum cei de lungă durată.

\section{Obiectivele Lucrării}
Scopul lucrării este de a prezice reacția subconștientă pe care o are mintea unui arhitect, provocată de afișarea pe durată scurtă a unor imagini reprezentând coloane generate artificial. În acest context, datele reprezintă semnale EEG de tip ERP. În plus, prezicerea este făcută de-a lungul a trei dimensiuni afective: Valență, excitare și dominanță. Abordarea are la bază presupunerea că ERP-urile reflectă reacții spontane, și, faptul că, dacă un participant se gândește mai mult timp la o imagine începe să nu mai fie sigur dacă îi place sau nu. În îndeplinirea acestui scop, am folosit cât mai mulți algoritmi, comparându-i între ei pentru fiecare paradigmă de interpretare a semnalelor.

\section{Noțiuni preliminare despre paradigma ERP}

ERP (Event-Related Potential), sau, în traducere, potențial legat de eveniment, reprezintă răspunsul creierului uman asociat unui eveniment stimulant \cite{erp_introduction}. Evenimentele pot fi cauzate de diverși astfel de stimuli, de exemplu auditivi sau vizuali. Aceștia sunt captați prin intermediul unei căști EEG ce înregistrează activitatea creierului. ERP-urile pot fi mai departe împărțite în mai multe categorii în funcție de semnificația pe care dorim să o extragem din semnal. ERP-urile reprezintă în sine o fereastră de timp din semnalul original unde se află răspunsul subconștient al subiectului în fața stimulului prezentat.